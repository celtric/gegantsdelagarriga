# Història

Els nostres gegants van ésser construits per "EL INGENIO", per encàrrec del Sr. Salvador Juncosa de Santa Maria de la Geltrú, i cedits a la perròquia.

Estrenats el 23 de maig del 1940, festivitat de Corpus.

L´any 1958, amb l´estrena d´uns nous gegants, els antics són venuts a la parròquia de La Garriga, que els incorpora a les festivitats religioses.

Surten per primer cop a La Garriga el dia 28 de maig de 1959, diada de Corpus.

No tenim dades de nou fins l´any 1981 que són restaurats pel grup d´animació "ELS ARTRISTRAS", i batejats amb els noms de Magí i Xixilona, com a resultat d´una votació popular.

L´octubre de l´any 1989 es constitueix la colla de geganters que se´n fa càrrec des d´aleshores. Impulsa una segona restauració realitzada per l´escultor Ramón Aumedes, per dotar-los de la comoditat i lleugeresa necessàries per asistir a les diverses trobades arreu de Catalunya. El 10 de juny de 1990, es fa la primera trobada a La Garriga.

L´any 1991, la colla de geganters, pren l´iniciativa de contruir el gegantó, realitzat també per Ramón Aumedes. S´estrena amb motiu de la segona trobada a la Garriga el dia 9 de juny.

L´any 1992, coincidint amb la tercera trobada, es bateja el gegantó. Es dirà Benet, que és el nom escollit pels nens del poble el dia 13 de juny.
